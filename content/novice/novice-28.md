---
title: "NOVICE št. 28 - MAREC 2014"
date: 2018-05-04T11:40:20+02:00
draft: false
tags:
  - "Občni zbor"
  - "Novice"
---

Upravni odbor Društva prijateljev Ptuja je na sestanku  10.2.2014 ocenil delovanje v preteklem letu, razpravljal o programu dela za leto 2014 ter pripravah za občni zbor, saj je leto 2014 volilno leto za naše društvo.

**Občni zbor društva  bo 28.3.2014 ob 18. uri v prostorih M- hotela** z naslednjim dnevnim redom:


1.  **Izvolitev organov zbora**
2.  **poročilo predsednika, blagajnika in nadzornega odbora**
3.  **razprava o poročilih,**
4.  **volitev organov društva**, predlog: M. Kneževič, preds.,  M. Gavez, podpr.,  A. Dvoršek, sekr.,  M. Čeh, blag., R. Šugman, B. Bezeljak, R.  Ročak,  M. Fras, M. Kump, D. Poherc  in J. Šolmajer, člani.  Nadzorni odbor:  J. Zemljarič , preds., V. Sluga in M. Rajšter, častno razsodišče:  B. Žnidarič, preds., Marta Rau in Vida Lipovšek, članici.
5.  **predlog dela društva,**
6.  **pobude in predlogi članov.**


Člani upravnega odbora so pripravili naslednji **predlog programa dela za leto 2014** :


*   3.3.2014 med 18. in 22. uro, v sodelovanju Zgodovinskega arhiva Ptuj, Društva prijateljev Ptuja in Slovenskega filmskega arhiva pri Arhivu Republike Slovenije, filmski večer »Klicanje pomladi«, v Kinoteki,
*   izlet članov v Prlekijo, predvidoma 14.6.2014,
*   Martinovanje s kulturnim programom 11.11.2014 v prostorih M hotela,
*   humanitarna akcija (predvidena donacija Društvu Svoboda za predstave učencem osnovne šole L. Pivka in usposabljanje brezposelnih  učiteljev).


**Torej, vljudno vabljeni na občni zbor, ki bo 28.3.2014 ob 18.00 uri v prostorih M- hotela, kjer se bomo pogovorili o preteklem delu in sooblikovali našo dejavnost v letošnjem letu.**

V društvu opažamo, da se je povečalo število članov, ki članarine ne plačujejo. Ker je obseg našega dela odvisen predvsem od sredstev, ki jih pridobimo s članarino, vas prosimo, da jo redno poravnate.
<!--more-->

