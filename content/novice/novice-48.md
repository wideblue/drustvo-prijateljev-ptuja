---
title: "NOVICE št. 48 2021 ( zapisnik občnega zbora)"
date: 2021-04-27T12:33:37+02:00
draft: false
tags:
  - "Občni zbor"
  - "Novice"
---

Ker na sklepe korespondenčne seje, ki nadomešča izvedbo rednega občnega zbora za leto 2021 in so bili objavljeni v Novicah št. 48ni bilo nobene pripombe, objavljamo v skladu s sklepom št.6 korespondenčne seje dokončno verzijo seje, ki velja enako kot zapisnik občnega zbora društva za leto 2021.

Zaradi izrednih razmer v državi, kot posledice pandemije, je Društvo prijateljev Ptuja, dne 15.3.2021 izvedlo korespondenčno sejo, ki nadomešča redni letni občni zbor društva. Na korespondenčni seji je sodelovalo deset članov društva, na katerem so bila obravnavana naslednja poročila in teme:

1. Poročilo predsednika o delu v letu 2020,
2. Poročilo blagajnika in nadzornega odbora,
3. Predlog dela in finančni plan v letu 2021,
4. Predlog višine članarine za leto 2021,
5. Ponovna potrditev novega statuta in pravilnika o podelitvi priznanj.
6. Drugi predlogi, način potrditve zapisnika, poročil in ostalih vsebin  občnega zbora.

Ad 1. Predsednik društva je poročal, da načrtovane aktivnosti zaradi pandemije niso bile realizirane. Priprave za izgradjo urgentnega centra v Ptuju, pri katerih sodelujemo, mirujejo, posledično še nismo prenakazali zbranih sredstev za ta namen. 

**Sklep št. 1: Sprejme se poročilo o delu DPP v letu 2020**

Ad 2. Blagajničarka je podala finančno poročilo iz katerega izhaja, da je imelo društvo v letu 2020  460,11 evra prihodkov in 208,14 evra odhodkov, stanje na TR 31.12.2020 je 6334,43 evrov (vključno z zbranimi sredstvi, namenjenimi za izgradnjo urgentnega centra).  Predstavnica nadzornega odbora je poročala, da je društvo v letu 2020 s finančnimi sredstvi upravljalo gospodarno in sredstva namenjalo dejavnostim v skladu z nalogami društva, finančne transakcije temeljijo na ustrezni dokumentaciji v skladu z Računovodskimi standardi.

**Sklep št. 2: Sprejme se poročilo blagajnika in nadzornega odbora v predloženi obliki.** 

Ad 3. Predsednik je predlagal, da v letu 2021 izvedemo že lani načrtovan izlet članov po Notranjski, Martinovanje s kulturnim programom v Gadovi peči,  ter nadaljujemo s pomočjo pri izgradnji urgentnega centra in realizaciji arheoloških izkopavanj na Panorami v Ptuju.

**Sklep št. 3: Sprejme se predlog načrta dela za leto 2021 v predlagani obliki.**

Ad 4. Predsednik je predlagal, da ostane članarina še naprej 10 evrov.

**Sklep št. 4: Članarina v letu 2021 ostaja 10 evrov.**

Ad 5. Sekretar je pojasnil, da preteklo leto zaradi morebitnih zapletov zaradi načina izvedbe občnega zbora nismo sprejeli popravkov statuta oz. novega statuta (na spletni strani društva je objavljen verzija, ki jo je potrdila UE Ljubljana in nanjo člani niso imeli pripomb) ter Pravilnika o podelitvi priznanj. Ker pandemija še vedno onemogoča izvedbo rednega zbora, predlaga, da se oba akta sprejmeta v predlagani obliki.  

**Sklep št. 5: Sprejme se Predlog novega** **statuta v predlagani obliki, kot je že dve leti objavljen na spletni strani društva, ter Pravilnik o podelitvi priznanj.**

Sekretar je predlagal, da vse sklepe pošljemo v potrditev  članom v Novicah št 48 in elektronski obliki, morebitne pripombe korespondenčno potrdimo, dokončno verzijo zapisnika pa objavimo na spletni strani, nakar velja, da je  zapisnik občnega zbora sprejet. Na željo bomo posredovali članom tudi posamezna poročila, na katerih temeljijo sklepi.

**Sklep št. 6: Zapisnik občnega zbora se pošlje članom DPP v obliki Novic št. 48 in elektronski obliki, s pozivom za morebitne pripombe. Dokončna oblika zapisnika občnega zbora v obliki Novic št. 48 FINAL  bo do 1.5. 2021 objavljena na spletni strani DPP.**

Zapisnik je pripravil Anton Dvoršek, sekretar društva.

**V primeru, da imate pripombe na sprejete sklepe, jih do 9.4. 2021 sporočite Antonu Dvoršku na tel. št.: 031 692 601  ali elektronski naslov:** {{<  kodiran-naslov naslov="YW50b24uZHZvcnNla0BmdnYudW5pLW1iLnNp" >}} 

Realizacija načrtovanega izleta bo odvisna od epidemioloških razmer, enako Martinovanje s kulturnim programom. O obojem boste obveščeni v naslednjih Novicah in na spletni strani društva.

Prilagamo položnico za plačilo članarine za leto 2021.
<!--more-->
