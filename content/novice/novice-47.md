---
title: "NOVICE št. 47 - MAJ 2020"
date: 2020-05-27T22:37:36+02:00
draft: false
tags:
  - "Občni zbor"
  - "Novice"
---

Zaradi izrednih razmer v državi, kot posledice pandemije, je Društvo prijateljev Ptuja, dne 18.5.2020 izvedlo korespondenčno sejo, ki nadomešča redni letni občni zbor društva. Na korespondenčni seji je sodelovalo pet članov društva, na katerem so bila obravnavana naslednja poročila in teme:

1. Poročilo predsednika o delu v letu 2019,

2. Poročilo blagajnika in nadzornega odbora,

3. Predlog dela in finančni plan v letu 2020,

4. Predlog višine članarine za leto 2020,

5. Drugi predlogi, način potrditve zapisnika, poročil in ostalih vsebin občnega zbora.

Ad 1. Predsednik društva je poročal o delu v preteklem letu. Realizirali smo izlet članov društva v Haloze, Martinovanje s kulturnim programom v Lenart in okolico, sodelovali smo pri pripravah za izgradnjo Urgentnega centra Bolnice Ptuj, pri pripravah na arheološka izkopavanja na Panorami v Ptuju ter z donacijo z MO Ptuj pri zasajanju dreves po katastrofalnem neurju.

**Sklep št. 1: Sprejme se poročilo o delu DPP v letu 2019**

Ad 2. Blagajničarka je podala finančno poročilo iz katerega izhaja, da je imelo društvo v letu 2019: 11.982 evrov prihodkov (8.262,00 je ostanek iz leta 2018, 2000,00 je sponzorskih sredstev, 1000,00 pa donacij članov), ter 3.790,00 evrov izdatkov, saldo na TR. 31.12. 2019 je bil 6.882,00 evrov. Predstavnica nadzornega odbora je poročala, da je društvo v letu 2019 s finančnimi sredstvi upravljalo gospodarno in sredstva namenjalo dejavnostim v skladu z nalogami društva, finančne transakcije temeljijo na ustrezni dokumentaciji v skladu z Računovodskimi standardi.

**Sklep št. 2: Sprejme se poročilo blagajnika in nadzornega odbora v predloženi obliki.**

Ad 3. Predsednik je predlagal, da v letu 2020 izvedemo izlet članov po Notranjski, Martinovanje s kulturnim programom v Gadovi peči, se udeležimo jubileja Belokranjskega društva, ter nadaljujemo s pomočjo pri izgradnji urgentnega centra in realizaciji arheoloških izkopavanj na Panorami v Ptuju.

**Sklep št. 3: Sprejme se predlog načrta dela za leto 2020 v predlagani obliki.**

Ad 4. Predsednik je predlagal, da ostane članarina še naprej 10 evrov.

**Sklep št. 4: Članarina v letu 2020 ostaja 10 evrov.**

Ad 5. Sekretar je predlagal, da popravke statuta oz. novi statut (zadnja verzija, ki smo jo potrdili na lanskem zboru na UE ni bila potrjena, naknadno smo opravili popravke, ki jih je UE sprejela kot ustrezne) ter Pravilnik o podelitvi priznanj zaradi procesnih razlogov sprejmemo na rednem občnem zboru.

**Sklep št. 5: Predlog novega**** statuta, ter Pravilnik o podelitvi priznanj sprejmemo na naslednjem občnem zboru.**

Sekretar je predlagal, da vse sklepe pošljemo v potrditev članom v Novicah in elektronski obliki, morebitne pripombe korespondenčno potrdimo, dokončno verzijo zapisnika pa objavimo na spletni strani, nakar velja, da je zapisnik občnega zbora sprejet. Na željo bomo posredovali članom tudi posamezna poročila, na katerih temeljijo sklepi.

**Sklep št. 6: Zapisnik občnega zbora se pošlje članom DPP v obliki Novic št. 47 in elektronski obliki s pozivom za morebitne pripombe. Dokončna oblika bo do 30. 5. 2020 objavljena na spletni strani DPP.**

Zapisnik je pripravil Anton Dvoršek, sekretar društva.

**V primeru, da imate pripombe na sprejete sklepe, jih do 28.5.2020 sporočite**  **Antonu Dvoršku na tel. št.: 031 692 601 ali elektronski naslov:** **[anton.dvorsek@fvv.uni-mb.si](mailto:anton.dvorsek@fvv.uni-mb.si)**

Načrtovani izlet po Notranjski žal odpade, organizirali ga bomo v prihodnjem letu. Že zdaj vas vabimo na tradicionalno Martinovanje, podrobnosti sledijo v naslednjih Novicah.
<!--more-->