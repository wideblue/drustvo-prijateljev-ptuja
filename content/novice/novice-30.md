---
title: "NOVICE št. 30, OKTOBER 2014"
date: 2018-05-04T11:40:23+02:00
draft: false
tags:
  - "Izlet"
  - "Novice"
---

Upravni odbor Društva prijateljev Ptuja je na seji 13. oktobra ocenil izvedbo junijskega izleta v Prlekijo, kjer so se nam pridružili naši prijatelji iz pobratenega društva  Belokranjcev. Bilo je prijetno potovanje med zanimivo in pisano kulturno- zgodovinsko ter kulinarično podobo prleške dežele. Tudi v prihodnje bomo nadaljevali z organizacijo izletov.

Pred nami je pomemben praznik, ki ga vsako leto slavimo, **Martinovo**. Letos smo se odločili, da nekoliko spremenimo naše druženje. Odpeljali se bomo bližje našim koreninam pa tudi  vinogradom, ki obkrožajo naše rodne kraje, torej na **Ptuj in pod slikovite Haloze**.

**Družili se bomo dne 12.11. 2014**

Program :

\- **ob 13. uri odhod avtobusa iz Tivolija,**

\- **ob 14.30 ogled obnovljenega dominikanskega samostana na Ptuju in sprejem   novoizvoljenega župana g. Mirana Senčarja,**

\- **ob 16. uri ogled Vidove kleti v Vidmu pri Ptuju ter sprejem župana Vidma g. Friderika Bračiča,**

\- **ob 17. uri martinova večerja v gostišču  Majolka v Jurovcih.**

**Cena srečanja je 25,00 EUR** po osebi in jo boste poravnali v gotovini na avtobusu. V ceno je vključena hrana ter vino, ostale stroške krije društvo.

**Prijavite se najkasneje do 7.11.2014.**

Prosimo, da se čim prej prijavite, saj je število omejeno.
<!--more-->

