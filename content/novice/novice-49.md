---
title: "NOVICE št. 49 - MAREC 2022"
date: 2022-03-08T10:15:05+01:00
draft: false
tags:
  - "Novice"
---

Drage prijateljice in prijatelji Ptuja,

upamo, da se bomo po dveh letih premora lahko letos zopet družili kot pred pandemijo. Prav tako upamo, da ste bili uspešni v skrbi za svoje zdravje in zdravje najbližjih. Prvo srečanje bo namenjeno izvedbi občnega zbora, ki bo **31. marca 2022 ob 18.00 uri kot običajno v prostorih M hotela** v Ljubljani. 


 
Dnevni red:

**1\. izvolitev organov skupščine,**

**2\. poročilo predsednika, blagajnika in nadzornega odbora, z razpravo po poročilih,**

**3\. volitve novih organov društva,**

**4\. predlog programa dela,**

**5.  pobude in predlogi članov.**

Člani upravnega odbora predlagajo, da letos realiziramo program, ki je bil načrtovan za preteklo leto, torej izlet Potepanje po Notranjski, ki bi ga izvedli v soboto 18. junija in Martinovanje v Gadovi peči. V zvezi z volitvami novih organov društva predlagamo manjše spremembe in sicer: vodenje upravnega odbora po treh zelo uspešnih mandatih dosedanjega predsednika Milana Kneževiča, prevzame dr.  Boris Žnidarič, ostali člani naj bi bili: Rajko Šugman, Anton Dvoršek (sekretar), Miro Gavez (podpredsednik) Majda Čeh (blagajničarka), Branka Bezeljak, Vida Lipovšek in Marjan Fras. Predlagamo, da nadzorni odbor vodi Jelka Šolmajer s članoma Janezom Zemljaričem in Brankom Rajštrom,  častno razsodišče pa Stane Sočan s članoma Marto Rau in Rudijem Ročakom.

Članarina naj bi tudi v letu 2022 ostala 10 evrov. Prilagamo položnico za plačilo članarine, ki jo lahko poravnate tudi na občnem zboru.

**Vljudno vabljeni na občni zbor, 31. 3. 2022 ob 18.uri v M-hotelu, veselimo se ponovnega srečanja z vami.**

