---
title: "Statut društva"
date:
draft: false
markdown: "mmark"
menu:
    main:
        weight: -5
---

Na podlagi 8. člena Zakona o društvih (Ur.1. RS št. 60/95) ter Sprememb in dopolnitev Zakona o društvih (Ur.1. RS, št. 49/98 in št. 89/99) so udeleženci seje ustanovne skupščine društva sprejeli naslednja Pravila Društva prijateljev Ptuja, na skupščini društva 14.3. 2008 pa dopolnili kot sledi:

* * *

**PRAVILA  DRUŠTVA PRIJATELJEV PTUJA**

* * *

***I. SPLOŠNE DOLOčBE***

***1.člen***

*Društvo prijateljev Ptuja (v nadaljnjem besedilu: društvo) je prostovoljno društvo v Ljubljani živečih Ptujčanov oziroma krajanov, ki so v preteklosti živeli ali delali na območju sedanje upravne enote Ptuj in jim Ptuj pomeni kulturno ali drugačno vrednoto ter čutijo pripadnost temu najstarejšemu slovenskemu mestu.*

***2\. člen***

*Ime društva je DRUŠTVO PRIJATELJEV PTUJA.*

*Sedež društva je Golo 115, 1292 Ig.*

*Društvo je registrirano pri Upravni enoti Ljubljana.*

***3\. člen***

*Z dnem vpisa v register postane društvo pravna oseba zasebnega prava.*

*Društvo je neprofitna organizacija.*

***4\. člen***

*Društvo ima žig pravokotne oblike,velik 40 x 20 mm, s tole vsebino: Društvo prijateljev Ptuja, Ljubljana.V žigu je silhueta Ptuja.*

***5\. člen***

*Delo društva je javno.*

***6\. člen***

*Društvo se lahko včlani v druga društva ali zveze oziroma soustanovitvi druge organizacije, če je to v interesu članov in če tako odloči skupščina društva.*

***II. NALOGE DRUŠTVA***

**7\. člen**

*Društvo:*

*\* povezuje Ljubljančane s Ptujčani na vseh področjih življenja, posebno v gospodarstvu in kulturi;*

*\* skrbi za povezovanje vseh prijateljev Ptuja, posebno članov društva;*

*\* sodeluje z mestnima občinama Ljubljana in Ptuj, z vsemi drugimi občinami na območju upravne enote Ptuj in regije ter z drugimi vladnimi organi in nevladnimi organizacijami Republike Slovenije, še posebno z institucijami civilne družbe;*

*\* občasno izdaja informacije o delovanju društva;*

*\* prireja pogovore, posvete in druge oblike javnih in zasebnih prireditev, da bi s tem širilo vedenje o Ptuju in njegovih gospodarskih prednostih ter o zgodovinsko-kulturnih znamenitostih;*

*\* prireja izlete in druge oblike druženja;*

*\* zastopa stanovske interese članov društva.*

***III. čLANSTVO DRUŠTVA***

***8\. člen***

*član društva lahko ob enakih pogojih postane vsak državljan Slovenije in tujec po določilih zakona o društvih. članstvo je prostovoljno.*

*člani društva so redni in podporni.*

*Redni član društva lahko postane vsak, ki:*

*\* podpiše pristopno izjavo in sprejme ta pravila;*

*\* redno plačuje članarino;*

*\* se zaveže, da bo sodeloval v aktivnostih društva, pomagal društvu in širil njegov ugled.*

*člani za svoje delo v organih društva ne prejemajo nobenega plačila ali nadomestila.*

*Društvo vodi register svoji članov.*

*Redne nove člane društva sprejema med zasedanji skupščine izvršni odbor, ki o novih rednih članih društva poroča skupščini na prvi naslednji seji.*

*Redni član društva je lahko tudi tuja fizična oseba v skladu s pozitivnimi zakonskimi določili.*

*Podporne člane društva med zasedanji skupščine sprejema izvršni odbor, ki o novih podpornih članih društva poroča skupščini na prvi naslednji seji.*

*Podporni član društva je lahko vsak, ki podpiše pristopno izjavo, sprejme ta pravila, redno plačuje članarino in se zaveže pomagati delu ter ugledu društva. Podporni član predvsem s svojim denarnim vložkom (donatorstvom) izpolnjuje podpornost/ pripadnost društvu.*

**9\. člen**

*članstvo v društvu preneha:*

*1\. z izstopom na podlagi pisne izjave člana;*

*2\. z izključitvijo, če je član ravnal v nasprotju s temi pravili ali splošnimi družbenimi normami, o čemer odloča skupščina društva;*

*3\. s smrtjo člana in*

*4\. s prenehanjem društva.*

**IV. ORGANI DRUŠTVA**

**10\. člen**

*Organi društva so:*

*1\. skupščina,*

*2\. izvršni odbor,*

*3\. nadzorni odbor in*

*4\. častno razsodišče.*

*Organi društva delujejo v skladu s svojimi poslovniki o delu.*

**11\. člen**

*Skupščina je redna in izredna.*

*Redno skupščino sestavljajo vsi člani društva. Sestane se najmanj enkrat letno.*

*Redno sejo skupščine pripravi in sklice izvršni odbor najmanj 14 dni pred zasedanjem.*

**12\. člen**

*Izredno sejo skupščine lahko zahteva nadzorni odbor, ki mora pripraviti in predložiti gradivo za sklic v skladu s temi pravili.**

*Izredno sejo skupščine lahko zahteva tudi 1/3 rednih članov, ki morajo pripraviti in predložiti gradivo za sklic v skladu s temi pravili.*

*Izredna seja skupščine lahko obravnava le problematiko, zaradi katere je bila sklicana.*

**13\. člen**

*Skupščina je sklepčna, če je ob sklicani uri navzočih vsaj 10 odstotkov članov.*

*če skupščina ob sklicani uri ni sklepčna, lahko po polurnem čakanju nadaljuje delo.*

*Skupščina sprejema odločitve z navadno večino glasov vseh navzočih članov na seji skupščine.*

**14\. člen**

*Naloge skupščine so:*

*\* sprejema pravila, njihove spremembe in dopolnitve;*

*\* voli organe skupščine;*

*\* voli predsednika društva;*

*\* sprejema poslovnik o delu organov društva;*

*\* sprejema in potrjuje zaključni račun;*

*\* odloča o poročilih o delu organov skupščine;*

*\* sprejema program dela;*

*\* odloča o pristopu v druga društva ali zveze oziroma o soustanovitvi drugih organizacij;*

*\* na drugi stopnji odloča o sporih na podlagi odločitev izvršnega odbora ali častnega razsodišča;*

*\* odloča o drugih zadevah, ki so predmet sklepov na seji skupščine.*

**15\. člen**

*Izvršni odbor vodi društvo med rednima sejama skupščin. Ima predsednika, namestnika predsednika in 7 do 9 članov, ki jih voli skupščina.*

*Mandat članov izvršnega odbora je štiri leta; polovica članov izvršnega odbora je lahko ponovno izvoljena še za eno mandatno dobo.*

*Izvršni odbor imenuje še sekretarja, blagajnika in gospodarja društva.*

*Izvršni odbor dela na sejah.*

*Seja izvršnega odbora je sklepčna, če je navzočih polovica članov. I0 odloča z večino*

*glasov navzočih članov.*

**16\. člen**

*Izvršni odbor:*

*\* vodi društvo med sejami skupščin;*

*\* uresničuje program društva;*

*\* sprejema poslovnik o finančnem poslovanju društva;*

*\* odloča o članarini;*

*\* uresničuje druge naloge, določene v teh pravilih;*

*\* skrbi za finančno poslovanje društva in*

*\* poroča o svojem delu skupščini društva.*

**17\. člen**

*Predsednik izvršnega odbora vodi seje izvršnega odbora in skupščine ter predstavlja društvo.*

*V odsotnosti predsednika društva ga nadomešča namestnik predsednika.*

**18\. člen**

*Nadzorni odbor po finančni plati ocenjuje delo izvršnega odbora in o svojih ugotovitvah poroča skupščini.*

*Nadzorni odbor lahko o svojih ugotovitvah poroča tudi izvršnemu odboru.*

*Nadzorni odbor ima tri člane; predsednika izvolijo člani izmed sebe.*

*Mandat članov nadzornega odbora je štiri leta in ne morejo biti ponovno izvoljeni.*

**19\. člen**

*častno razsodišče ima tri člane. Predsednika izvolijo člani izmed sebe. Mandatna doba članov je štiri leta.*

*častno razsodišče na prvi stopnji odloča o:*

*\* sporih med člani društva (različna tolmačenja pravil in sklepov organov društva, dejanja članov, ki škodijo ugledu društva ...):*

*\* izreka sankcije za kršitve pravil društva na prvi stopnji.*

**V. FINANCIRANJE DRUŠTVA**

***20\. člen***

*Denarna sredstva društva so:*

*\* članarina;*

*\* prispevki fizičnih in pravnih oseb (donatorjev);*

*\* prispevki podpornih članov;*

*\* darila in volila;*

*\* namenski prispevki javnih financ in*

*\* iz naslova materialnih pravic društva.*

*Društvo lahko v skladu z veljavnimi predpisi opravlja tudi pridobitno dejavnost, Pridobitna dejavnost društva mora biti povezana z nameni in nalogami društva. Pridobitna dejavnost se nanaša na turistično, propagandno, založniško, kulturno in športno dejavnost.*

*Ostanek dohodka iz gospodarske dejavnosti mora društvo izključno porabiti za uresničevanje programa društva, razen sredstev iz javnih financ, ki se vrnejo v proračun.*

**21\. člen.**

*Finančno materialno poslovanje mora biti v skladu z računovodskimi standardi za društva.*

*Finančne in materialne listine podpisujeta predsednik in sekretar društva.*

*Za finančno-materialno poslovanje društva je odgovoren njegov blagajnik, ki vodi finančno poslovanje v skladu s predpisu za to področje.*

*Društvo lahko za materialno in finančno poslovanje društva sklene pogodbo z drugo agencijo, ki opravlja take naloge.*

*Društvo ima svoj transakcijski račun pri Slovenski zadružni kmetijski banki v Ljubljani.*

***VI. PREHODNE IN KONCNE DOLOCBE***

**22\. člen**

*Društvo preneha delovati:*

*1\. po sklepu večine navzočih članov skupščine društva in*

*2\. po zakonu.*

*V primeru prenehanja društva preide njegovo premoženje (nepremičnine in premičnine) v last Ptujskega akademskega kluba.*

**23\. člen**

*Vsi notranji akti društva morajo biti sprejeti v šestih mesecih po sprejetju teh pravil.*

**24\. člen**

*Ta pravila je sprejel ustanovni zbor dne 9.6.2003 (dopolnila skupščina društva 14.3.2008) , uporabljajo pa se od dneva izdaje odločbe o vpisu v register.*

*Ljubljana, 20.3.2008*

*Milan Kneževič*

*predsednik*

* * *

**PRAVILA  DRUŠTVA PRIJATELJEV PTUJA**

* * *